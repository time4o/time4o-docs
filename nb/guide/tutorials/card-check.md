# Brikkesjekk

Time4o støtter både betjent og ubetjent brikkesjekk, og i arrangementer med doble brikker kan begge brikkene sjekkes på samme brikkesjekk. 

Det er dessuten mulig å bruke samme brikkesjekk mot flere løp i samme arrangement hvis f.eks. stafett og individuelle klasser foregår samtidig.

En brikkesjekk består av en stasjon og en infoskjerm. 

### Opprette infoskjerm

Første steg er å opprette en infoskjerm. I større løp, der man ønsker flere brikkesjekker, opprettes det én infoskjerm pr. brikkesjekk.

[Opprett infoskjerm](/nb/resources/event/info-screens)


### Opprette stasjon

Stasjonen opprettes på vanlig måte som en avlesingsenhet.

Under stasjonen opprettes det én (eller flere) løpsstasjoner. 
Det er løpsstasjonen som bestemmer hvilket løp brikkesjekken skal sjekke mot.
På løpsstasjonen defineres det hvilken infoskjerm som stasjonen skal sende meldinger til. 

Én løpsstasjon kan sende meldinger til flere infoskjermer selv om det sjelden det er ønskelig.

Stasjonen kan kombinere oppgaven som brikkesjekk med andre oppgaver. F.eks. kan samme stasjon sette statusen ***Sjekket*** på deltageren.

[Opprett stasjon](/nb/resources/event/stations)

::: warning OBS!
- Hvis stasjonen kun skal brukes til brikkesjekk må ingen typer tidtakingsdata velges på løpsstasjonen.

- Hvis løpet bruker flere brikketyper, må det angis på løpsstasjonen hvilken brikketype brikkesjekken gjelder for.
:::


### Ubetjent brikkesjekk

Brikkesjekken kan gjerne settes opp uten å være betjent, med skjermen vent mot løperen. 
Det vil bli mulig å legge inn valgfri tekst ved ukjent brikke, f.eks. beskjed om å henvende seg i sekretariatet ved ukjent brikke.


### Betjent brikkesjekk

Hvis brikkesjekken betjenes for å håndterer brikkeendringer så fungerer det veldig likt en vanlig brikkeavlesing. 

Funksjonæren overvåker avlesingene fra brikkesjekken i ***Tidtaking*** > ***Stasjonsdata*** og overvåker om de klarer å knytte seg mot en påmelding. 

::: info Tips!
Det er anbefalt å filtrere stasjonsdata-tabellen etter brikkesjekkens stasjon for skjule stasjonsdata fra andre stasjoner. 
:::

Stasjonsdata som ikke knyttes mot en påmelding, dvs. får en feilmelding, håndteres på følgende måte:
 
1. Klikk på stasjonsdata-raden.
2. Huk av for ***Overstyr påmelding***
3. Søk opp riktig påmelding
4. Huk av for ***Oppdater påmelding og person med brikkenummer*** (som regel huket av)
5. Lagre

Brikkenummeret vil legges på påmeldingen og påmeldingens person. Gammelt brikkenummer slettes. 

::: warning Obs!
En betjent brikkesjekk trenger ikke nødvendigvis en infoskjerm, 
men det er en fordel å vende en infoskjerm mot deltageren slik at deltageren selv ser at påmeldingen er korrekt.  
:::

::: info Tips!!
Flere brikkesjekker kan betjenes av én funksjonær iom. at funksjonæren kan overvåke stasjonsdata fra flere brikkesjekker i stasjonsdata-tabellen. 
:::