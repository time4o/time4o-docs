# Poengberegninger

I poengløp kan en løype representere ulike typer poengberegninger. En klasse kan ha flere løyper og dermed mange ulike poengberegninger i samme konkurranse. 

### Per poststempling

Deltageren får poeng per stemplede løypepost. Rekkefølgen er valgfri. 

Poeng for posten angis i feltet "Poeng" på løypeposten. 

OBS! Løypa skal IKKE inneholde startpost og målpost.

### Fullført løype

Deltageren får poeng for å fullføre løypen, dvs. stemple på løypepostene i riktig rekkefølge (likt vanlige o-løp)

Poeng for fullført løype angis i feltet "Poeng" på løypa.

Løypa må minimum inneholde startpost og målpost.

### Fullført løype (ingen ekstra stemplinger)

Denne fungerer likt som "Fullført løype", men det er ikke lov å ha stemplinger på poster som ikke er en del av løypa (mellom start og målpost).
  
### Resultat løype

Deltageren får poeng basert på tidsresultatet i løypa. Poeng tildeles etter angitt poengserie. Alle fullførte lag får poeng som er oppgitt sist i serien. Oppgi 0 poeng om ikke alle fullførte lag skal få poeng.

Poeng angis i feltet "Poeng" på løypa og angis i formatet "POENG VINNER, POENG 2. PLASS, POENG 3. PLASS".\
"6,4,2" betyr at deltageren med best tid får 6 poeng, nest beste tid får 4 poeng og øvrige fullførte får 2. poeng. 

Løypa må minimum inneholde startpost og målpost.

### Makstid løype

Deltageren får poengstraff hvis angitt makstid på løypa overstiges. Makstid oppgis i minutter og poengstraff tildeles pr. påbegynte minutt over makstiden.

Regelen angis i feltet "Poeng" på løypa og angis i formatet "MAKSTID,POENGSTRAFF"
"60,-5" betyr at makstiden er 60 minutter og poengstraffen er -5 poeng pr. påbegynte minutt over 60 minutter. En deltager med tiden 62:34 får -15 poeng.

Løypa må minimum inneholde startpost og målpost.