# Løypehåndtering

I Time4o kan én og samme klasse innholde flere løyper. Hvis klassen inneholder flere løyper er det innstillingen "Løypehåndtering" som bestemmer hvordan disksjekken skal håndtere dette.

### Én løype - første

Standard innstilling som gjelder for de fleste løp, dvs. løp med én løype i klassen. Skulle man likevel legge inn flere løyper på klassen er det den først innlagte løypa som benyttes til disksjekk. Øvrige løyper blir ignorert.

### Én løype - valgfri

Hvis klassen innehold flere løyper så blir deltageren godkjent ved å ha fullført én av løypene. Det spiller ingen rolle hvilken løype.

::: info Tips!
Dette valget benyttes typisk i løp med individuell gafling der man ikke ønsker å angi hvilken gafling deltageren får på forhånd, men deler ut kartene vilkårlig. 
:::

### Alle løyper - valgfri rekkefølge

Deltageren må fullføre alle løypene for å bli godkjent. Rekkefølgen spiller ingen rolle.

### Alle løyper - valgfri rekkefølge - flere stasjonsdata

Tilsvarende over, men deltageren kan lese av brikken flere ganger, typisk etter hver løype. 

::: warning Obs!
Dette valget er ikke implementert full ut og må testes før bruk. Ta gjerne kontakt med support om du ønsker å benytte det.
:::

